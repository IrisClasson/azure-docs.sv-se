---
title: Fakturor för Azure Enterprise-registrering
description: Den här artikeln förklarar hur du hanterar och använder din Azure Enterprise-faktura.
keywords: ''
author: bandersmsft
ms.author: banders
ms.date: 09/09/2019
ms.topic: conceptual
ms.service: billing
manager: boalcsva
ms.openlocfilehash: dccc9462c6c20f3bce239e3b61cafa3d61e3d383
ms.sourcegitcommit: 3e7646d60e0f3d68e4eff246b3c17711fb41eeda
ms.translationtype: HT
ms.contentlocale: sv-SE
ms.lasthandoff: 09/11/2019
ms.locfileid: "70901193"
---
# <a name="azure-enterprise-enrollment-invoices"></a>Fakturor för Azure Enterprise-registrering

Den här artikeln förklarar hur du hanterar och använder din Azure Enterprise-faktura. Din faktura är en representation av din räkning, så du bör granska den för att se om den är korrekt. Du bör även bekanta dig med andra uppgifter som kan behövas för hantering av din faktura.

## <a name="incorrect-overage-invoice"></a>Felaktig överförbrukningsfaktura

Om du tror att du har en felaktig överförbrukningsfaktura kan du läsa [Förstå fakturan för ditt Azure Enterprise-avtal](billing-understand-your-bill-ea.md) för att stämma av dina Azure-användningsavgifter. Om du tror att det finns ett misstag i den överförbrukning som Microsoft har debiterat dig för bör du kontakta supporten.

## <a name="change-a-po-number-for-an-overage-invoice"></a>Ändra ett IO-nummer för en överförbrukningsfaktura

Azure EA-portalen genererar automatiskt ett standardmässigt inköpsordernummer (IO) såvida inte EA-administratören anger ett före fakturadatumet. En EA-administratör kan uppdatera IO-numret i Azure EA-portalen genom att logga in och gå till **Rapporter**. En EA-administratör kan uppdatera IO-numret. I det översta högra avsnittet, där IO-numret visas, klickar du på pennsymbolen och uppdaterar informationen.

En EA-administratör kan uppdatera IO-numret under aktuellt faktureringskvartal innan en faktura skapas. Administratören kan även uppdatera IO-numret upp till sju dagar efter mottagandet av ett automatiskt e-postmeddelande om faktura.

Om EA-administratören inte uppdaterade IO-numret och ett nytt IO-nummer behövs är det enda alternativ som finns att slutföra en kredit och fakturera på nytt. Om en kund måste uppdatera IO-numret kontaktar du din partner för att få hjälp.

## <a name="adjust-billing-frequency"></a>Justera faktureringsfrekvensen

Faktureringsfrekvensen för en kund är årlig, kvartalsvis eller månatlig. Faktureringsperioden fastställs när en kund signerar sitt avtal. Månatlig fakturering är det kortaste faktureringsintervallet.

Godkännande från en företagsadministratör krävs för att ändra en faktureringscykel från årlig till kvartalsvis för direkta registreringar. Godkännande från en partneradministratör krävs för indirekta registreringar. Ändringen träder i kraft i slutet av det aktuella faktureringskvartalet.

För ändring av en faktureringsperiod från årlig eller kvartalsvis till månatlig krävs en ändring i avtalet.  Eventuella ändringar av den befintliga faktureringscykeln för registrering kräver godkännande från en företagsadministratör eller från den person som identifierats som _Faktureringskontaktperson_ i ditt avtal. Du kan skicka in ditt godkännande i [supporten för Azure EA-portalen](https://support.microsoft.com/supportrequestform/cf791efa-485b-95a3-6fad-3daf9cd4027c) och sedan välja problemkategorin **Fakturering**.  Ändringen träder i kraft i slutet av det aktuella faktureringskvartalet.

Om en Amendment M503 (ändring) signeras kan du flytta valfritt avtal från valfri frekvens till månatlig fakturering. 

## <a name="credits-and-adjustments"></a>Krediter och justeringar

Alla krediter eller justeringar som tillämpas på din registrering visas på [https://www.ea.azure.com](https://www.ea.azure.com) i avsnittet **Rapporter**. Om du har en specifikt fråga om ett faktiskt kreditbelopp kan du kontakta [supporten för Azure EA-portalen](https://support.microsoft.com/supportrequestform/cf791efa-485b-95a3-6fad-3daf9cd4027c).

## <a name="request-an-invoice-copy"></a>Begära en fakturakopia

Kontakta din partner om du vill begära en kopia av din faktura.

## <a name="understand-your-bill"></a>Förstå fakturan

Information om hur du tolkar din faktura och dina kostnader finns i [Förstå fakturan för ditt Azure Enterprise-avtal](billing-understand-your-bill-ea.md).

## <a name="overage-offset-by-customers"></a>Överförbrukningsförskjutning av kunder

Om kunden har överförbrukning som den vill använda med ekonomiskt åtagande måste följande kriterier uppfyllas:

- Kunden ska ha överförbrukningsavgifter som kunden har ådragit sig men inte har betalat, och som gäller inom ett år efter den fakturerade tjänstens slutdatum.
- Det tillgängliga ekonomiska åtagandet ska omfatta det fullständiga antalet gällande avgifter, inklusive alla tidigare ej betalda Azure-fakturor.
- Den faktureringsperiod som slutförande begärs för måste vara helt avslutad. Fakturering avslutas helt efter den femte dagen varje månad.
- Den faktureringsperiod som förskjutning begärs för måste vara helt avslutad.
- ACD-rabatt baseras på det faktiska nya åtagandet minus eventuella belopp som planeras för den tidigare förbrukningen. Detta krav gäller endast för aktuella överförbrukningsavgifter. Detta fungerar endast för tjänster som förbrukar ekonomiskt åtagande, och därför kan du inte täcka Marketplace-avgifter. Marketplace-avgifter faktureras separat.
- Om en kund vill slutföra en överförbrukningsförskjutning kan kunden skapa en supportbegäran. Eller så kan kontoteamet skapa supportbegäran. Slutförande av processen kräver godkännande via e-post från kundens EA-administratör eller faktureringskontaktpersonen.

## <a name="view-price-sheet-information"></a>Visa information om prisdokument

Företagsadministratörer kan visa den prislista som är associerad med deras registrering för Azure-tjänster.

Så här visar du aktuellt prisdokument:

1. I Azure EA-portalen klickar du på **Rapporter** och sedan på **Prisdokument**.
2. Visa prisdokumentet eller klicka på **Ladda ned**.

![Exempel som visar information om prisdokument](./media/billing-ea-portal-enrollment-invoices/ea-create-view-price-sheet-information.png)

Så här laddar du ned en historisk prislista:

1. I Azure EA-portalen klickar du på **Rapporter** och sedan på **Ladda ned användning**.
2. Ladda ned prisdokumentet.

![Exempel som visar var du laddar ned ett äldre pris dokument](./media/billing-ea-portal-enrollment-invoices/create-ea-view-price-sheet-download-historical-price-list.png)

Om du har frågor om varför det finns en avvikelse i prissättningen kan det bero på följande:

Prissättningen kan ha ändrats mellan den tidigare registreringen och den nya registreringen. Prisändringar sker eftersom priser är avtalsenliga för en specifik registrering från startdatumet till slutdatumet för ett avtal. När en registrering överförs till en ny registrering följer den prissättningen för ett nytt avtal. Prissättningen definieras av kundens prisdokument. Priserna kan därför vara högre i den nya registreringen.

Om en registrering övergår till en längre period ändras även prissättningen. Priserna ändras till Betala per användning-priser.

## <a name="request-detailed-usage-information"></a>Begära detaljerad användningsinformation

Företagsadministratörer kan visa en sammanfattning av sina användningsdata, förbrukat ekonomiskt åtagande samt avgifter som är kopplade till ytterligare användning i Azure EA-portalen. Avgifterna presenteras på sammanfattningsnivå för alla konton och prenumerationer.

Om du vill visa detaljerad användning i specifika konton kan du ladda ned rapporten med användningsinformation genom att gå till **Rapporter** > **Ladda ned användning**. Rapporten inkluderar inga tillämpliga skatter. Det kan finnas en svarstid på upp till åtta timmar från den tidpunkt då användningen började gälla till dess att den återspeglas i rapporten.

För indirekta registreringar behöver din partner aktivera markeringsfunktionen innan du kan se kostnadsrelaterad information.

## <a name="move-usage-data-to-another-enrollment"></a>Flytta användningsdata till en annan registrering

Användningsdata flyttas bara när en överföring antedateras. Det finns två alternativ för att flytta användningsdata från en registrering till en annan:

- Kontoöverföringar från en registrering till en annan registrering
- Registreringsöverföringar från en registrering till en annan registrering

För endera alternativet måste du skicka en [supportbegäran](https://support.microsoft.com/supportrequestform/cf791efa-485b-95a3-6fad-3daf9cd4027c) till EA-supportteamet för att få hjälp. 

## <a name="monetary-commitment-and-unbilled-usage"></a>Ekonomiskt åtagande och ej fakturerad användning

Ekonomiskt åtagande för Azure är ett belopp som förskottsbetalats för Azure-tjänster. Det ekonomiska åtagandet förbrukas allt eftersom tjänster används. Azure-tjänster från första part använder det ekonomiska åtagandet. Det finns dock undantag för avgifter som debiteras separat samt Marketplace-tjänster.

_Avgifter som debiteras separat_ och _Azure Marketplace-tjänster_ är tjänster från tredje part som distribueras från Azure Marketplace-plattformen. Den största skillnaden mellan de två tjänsterna är hur de faktureras, baserat på den avtalsstruktur som upprättats med tredjepartsutgivare.

Tredjepartsanvändning visas på din faktura under **Avgifter som debiteras separat**. Användningen förbrukar ditt saldo för ekonomiskt åtagande för Azure. Om du vill se listan över tjänster från tredje part kan du läsa [Azure Marketplace-återförsäljartjänster från tredje part använder du ekonomiskt åtagande för Azure](https://azure.microsoft.com/updates/azure-marketplace-third-party-reseller-services-now-use-azure-monetary-commitment/).

Den användning på din faktura som visas under **Azure Marketplace** debiteras separat. Den omfattas inte av något ekonomiskt åtagande. Alla avgifter, däribland Marketplace, överförbrukning och separat fakturerade avgifter, samlas dock på en enskild faktura.

Du får en enda faktura för överförbrukning för första part i Azure samt Marketplace-köp av Azure-tjänster från tredje part.

När ditt ekonomiska åtagande har förbrukats helt faktureras användning månatligen eller kvartalsvis. Om din registrering startade före maj 2018 tillämpas en tröskelregel för ekonomiskt åtagande på 150 %, och du faktureras för överförbrukning kvartalsvis. Om din registrering startade efter maj 2018 faktureras all överförbrukning månatligen.

## <a name="next-steps"></a>Nästa steg
- Information om hur du tolkar din faktura och dina kostnader finns i [Förstå fakturan för ditt Azure Enterprise-avtal](billing-understand-your-bill-ea.md).
- Om du vill börja använda Azure EA-portalen kan du läsa [Komma igång med Azure EA-portalen](billing-ea-portal-get-started.md).
