---
title: Skapa mobilprogram med Visual Studio App Center och Azure-tjänster
description: Få information om hur tjänster som App Center gör att du kan skapa användbara mobilprogram tillsammans med andra Azure-tjänster.
author: elamalani
ms.assetid: 98899889-9b3c-4faf-8588-ccff02097224
ms.service: vs-appcenter
ms.topic: article
ms.date: 10/22/2019
ms.author: emalani
ms.openlocfilehash: 581aecb113a2c6e0bb03d04de46c7dbeb71db3ce
ms.sourcegitcommit: 5acd8f33a5adce3f5ded20dff2a7a48a07be8672
ms.translationtype: HT
ms.contentlocale: sv-SE
ms.lasthandoff: 10/24/2019
ms.locfileid: "72901392"
---
# <a name="mobile-application-development-in-microsoft"></a>Utveckling av mobilprogram i Microsoft
Beslutsfattare, utvecklingsgrupper och IT-avdelningar behöver implementera enhetliga strategier för utveckling av mobilprogram som hanterar många olika aspekter:
- Fokusera på de typer av program som passar företagets verksamhetsmål, till exempel B2E-program (företag till anställd), B2B-program (företag till företag) eller B2C-program (företag till konsument).
- Bestäm om du vill investera i att skapa program för iOS, Android eller Windows med språk för en plattform, eller använda en plattformsoberoende metod.
- Leverera serverdelstjänster som kan skalas.
- Integrera sömlöst med serverdelsdata, oavsett om de lagras online eller offline.
- Skapa säkra program med funktioner för autentisering och enhetshantering.
- Leverera kontinuerligt och snabbt.
- Anslut till serverdelssystem, antingen i molnet eller lokalt.
- Integrera med befintliga verktyg och processer.
- Utveckla programmet med verksamheten.
- Gör publiceringsprocessen snabbare och låt utvecklarna fokusera på att skapa program av hög kvalitet.

Den här dokumentationsserien utforskar **tjänster som tillhandahålls av Microsoft och som hjälper dig att skapa säkra, pålitliga, skalbara och molnbaserade mobilprogram**.

**Målgrupp**

Den här dokumentationsserien är riktad till utvecklare som är nybörjare eller experter på att skapa mobilprogram och som vill lära sig mer om de molntjänster som kan hjälpa dem att bli framgångsrikare inom programutveckling. De får en kortfattad översikt över alla Microsofts tjänster, verktyg och tekniker som de behöver känna till. Det finns inga kodexempel eller demonstrationer i den här dokumentationen. Syftet med dokumentationen är att ge dig en översikt över programutvecklingsprocessen och de associerade tjänster som används på en hög nivå. Varje ämne innehåller länkar till andra resurser för mer ingående information. Varje del av serien kan läsas separat, så att du kan välja vilka ämnen som du är intresserad av.
